Τμήμα Πληροφορικής και Τηλεπικοινωνιών
Λειτουργικά Συστήματα (K22) / Περίοδος 2012-2013 / 1η Εργασία
Σε αυτήν την εργασία εξετάζουμε θέματα συγχρονισμού διεργασιών και διαδιεργασιακής επικοινωνίας.
Να αναπτυχθούν δύο προγράμματα (C και S) με την εξής λογική. Το πρόγραμμα C σε τυχαία χρονικά διαστήματα κλωνοποιείται. Οι κλώνοι C’ παράγουν αιτήσεις προς το πρόγραμμα S. Οι αιτήσεις αυτές περιέχουν κάποιο προσδιοριστή (ακέραιος 1...N, με τυχαία επιλογή) που αναφέρεται σε αρχεία κειμένου που διαχειρίζεται στο S καθώς και τον προσδιοριστή της διεργασίας C’. Η επικοινωνία από τους κλώνους C’ προς το S υλοποιείται μέσω διαμοιραζόμενης μνήμης (θέση εισερχομένων, “IN”). Το πρόγραμμα S με την παραλαβή ενός μηνύματος από τη θέση εισερχομένων κλωνοποιείται και «τροφοδοτεί» το μήνυμα στον πρόσφατα γεννημένο κλώνο (S’). Ο κλώνος αφού επεξεργαστεί το μήνυμα αντλεί το περιεχόμενο του υποδεικνυόμενου αρχείου (1...N), κατασκευάζει μήνυμα απάντησης στο οποίο φορτώνει το περιεχόμενο του αρχείου. Το μήνυμα αποθηκεύεται σε διαμοιραζόμενη μνήμη (θέση εξερχομένων, “OUT”) για παραλαβή από τον κλώνο C’ ο οποίος το αναμένει. Μετά την παραλαβή του μηνύματος η διεργασία C’τερματίζει αφού ενημερώσει κάποιο αρχείο log για τα στοιχεία της δοσολοψίας (πότε υποβλήθηκε το αίτημα, πότε επεστράφη, περιεχομένο απάντησης). Τα αρχεία κειμένου που διακινούνται με τον παραπάνω τρόπο θα έχουν μέγιστο μέγεθος 80 χαρακτήρων (π.χ., αρχεία με 1 γραμμή κειμένου - συμβολοσειρά). Μετά την αποστολή του μηνύματος απάντησης ο κλώνος S’ τερματίζει.
Οι θέσεις IN και OUT μπορούν να φιλοξενήσουν μόνο ένα μήνυμα κάθε χρονική στιγμή. Οι θέσεις επανεγγράφονται αφού ολοκληρωθεί η άντληση του τελευταίου καταχωρηθέντος μηνύματος.
￼C
￼￼￼￼IN
OUT
S
￼￼￼
S’
S’
C’
C’
C’
￼￼￼￼S’
￼￼￼￼Log file
Files 1..N
Ο αριθμός των δοσοληψιών μεταξύ C και S (δλδ ο αριθμών των κλώνων C’ και S’ που θα παραχθούν) θα είναι παράμετρος του προγράμματος. Οι διεργασίες C και S
μπορεί έχουν σχέση γονέα-παιδιού. Ο χρόνος μεταξύ διαδοχικών κλωνοποιήσεων του C θα είναι εκθετικά κατανεμημένος [1] με παράμετρο όρισμα του προγράμματος.
Ημερομηνία Παράδοσης: 9/12/2012
Τρόπος παράδοσης: e-mail στο shadj@di.uoa.gr, θα πρέπει να παραδοθεί ένα αρχείο tar με περιεχόμενο όλα τα σχετικά αρχεία: source και header files, makefile, κλπ. Συνοδευτικό υλικό: περιορισμένη τεκμηρίωση που να εξηγεί το πρόγραμμα και να δίνει σύντομες τεχνικές λεπτομέρειες.
Υλοποίηση: η εργασία είναι ατομική, θα πρέπει να υλοποιηθεί σε γλώσσα C/C++.
Η εργασία θα εξεταστεί σε συστήματα (Solaris ή Linux) του Τμήματος σύμφωνα με πρόγραμμα που θα ανακοινωθεί μετά την ημερομηνία παράδοσης.
[1] Luc Devroye, “Non-Uniform Random Variate Generation”, Springer, 1986 (http://www.eirene.de/Devroye.pdf).
